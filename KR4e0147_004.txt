# -*- mode: mandoku-view; -*-
#+TITLE: 懷星堂集
#+DATE: 2015-08-25 00:22:09.737034
#+PROPERTY: ID KR4e0147
#+PROPERTY: BASEEDITION WYG    
#+PROPERTY: JUAN 卷四
<pb:KR4e0147_WYG_004-1a>¶
欽定四庫全書¶
　懐星堂集巻四　　　　　明　祝允明　撰¶
　　古調¶
　　　夙駕邁皇邑¶
　　　　夙駕邁皇邑送胡侯也侯宰呉而循將述職¶
　　　　朝於京師民願其陟明而懼其不來於是交¶
　　　　懐乃述是詩送之凡二篇¶
夙駕邁皇邑奏計天子闈命臣宰呉民民淳幸成治君¶
<pb:KR4e0147_WYG_004-1b>¶
子閑禮教細人勤耘耔潢池徒渉境亦幸免顛隮嵗月¶
可少假當轉瘠為肥臣政報不欺大君企鍳裁¶
夙駕邁皇邑公去我心悲京呉期月程父母何時歸所¶
慮大君留吾儕將疇依賢人在髙位庶績用咸熙子産¶
徃作相嗣之來者誰大君一内外留遣皆賢才¶
　　　怨詩¶
繁霜隕衰秋萬物無一歡后稷苦望嵗仲尼唱猗蘭東¶
海有憨龍西崖有㷀鸞文王舊時操極古無人彈¶
<pb:KR4e0147_WYG_004-2a>¶
　　　京館登樓眺逺¶
登樓睇遥際邇值城東阿都市無曠壤萬室交鱗羅花¶
鳥不見妍鳴輪日衝過衢喧萬方言嘈雜絲吹和贊皇¶
籌幸運仲宣憂獨多呉邦弗可見不樂將如何¶
　　　舟行汶上薄暮㸔月作¶
璇蓋瑩空青飛鑑泛華艶川原邈夷曠踈木媚寒㶑廣¶
路斷浮鞅旅翫諧靖念跡逝偕志行萬里靡坊塹茍無¶
忠惠持誰能勞不厭¶
<pb:KR4e0147_WYG_004-2b>¶
　　　自京師南赴嶺表仲冬在道中¶
秉䇿志渥丹牽絲及班艾拜寵北闕下寄命南嶠外霜¶
履將蹈氷虚舸循寒瀬越鄉慚古節垂堂慄先戒劉公¶
存社稷雅尚幸終㑹(余弱壯求仕夙願令長今幸/如志深與劉梁言志符合)一丘¶
沈結膺三厯擬投帶晩䕃答蒼靈赤鑑慎無昩¶
　　　五十服官政效白公¶
五十服官政六十方熟仕七十乃致政古今固一致吾¶
年五十五始受一縣寄七里劇彈丸亦有社稷置夙懐¶
<pb:KR4e0147_WYG_004-3a>¶
同劉君(後漢/劉梁)今此幸諧志所憂脚本短時彫虞易躓秪¶
應盡素𠂻𤣥鍳不可悖一區石湖水漁舟早相伺¶
　　　夢㳺(二首/)¶
航葦縁曲谿峽深谿轉幽瀅靚水氣甘葱蒼木䕃稠空¶
舠孤持檝愈入世彌遒歩履窮豎亥秪此適余舟蟲鳥¶
元共性非契我何求¶
予行物已隔極境愈欲至獨有仙巢子被髪跪雲内栖¶
巖玩頺陽流谷響清喟湏臾始云覯伺我九千嵗海中¶
<pb:KR4e0147_WYG_004-3b>¶
多真人徒美遐不值琅霄有飈輪中夜以為㑹¶
　　　讀余侍御㳺泰山記詠其間二三處¶
　　　　明堂¶
於鑠姬后締兹合宫爰宅神明穆穆王風降及後王以¶
奉土木彼營於朝形侈實黷今我涖瞻猶拜文武念兹¶
草木且附聖土有赫我后三登五咸臣願師周唯后用¶
鍳¶
　　　　絶頂玉皇殿¶
<pb:KR4e0147_WYG_004-4a>¶
乾居冠峻嶽承級通明宫星辰綴琨棟雲霧彌璇墉攝¶
齊入金門拜肅闚天容俯躬覽八表辨方識疆封西北¶
拱王室舟車方㑹同¶
　　　　日觀¶
我昔聞日觀想像當雄哉君今登日觀真從日邊來君¶
言日觀髙踞山之東左有天門右有絶崖從中突起一¶
片石不知千丈萬丈上撥浮雲開扶携石傍東面坐但¶
見東方無際畔盡在莽蒼滄茫間上不辨穹霄下不分¶
<pb:KR4e0147_WYG_004-4b>¶
人寰八極總一景焉知别華蠻忽聞天鷄鳴一聲恍惚¶
紅光射破青㝠端龍宫煆火齊琢為太陽丸海波㶑㶑¶
玻璃飜搏桑翛翛掃三山衛霞從霧紛斕斒五彩錯亂¶
多朱殷龍車不須轂踆烏不須翰奮迅升天闗㳺天衢¶
兮循天環開闢六合天尊地卑萬物出作咸乂安日觀¶
之日乃如此亘古不息正天紀蒼生仰照宣重光吾能¶
言之自此始¶
　　　方烈婦詩¶
<pb:KR4e0147_WYG_004-5a>¶
芙蕖託藕根藕折芙蕖萎雄劍出土中雌劍飛相隨桐¶
城有女姚嫁事方家郎貞心兩松栢信誓雙鴛鴦方郎¶
中路隕女姚治其䘮明朝郎入土何事妾不亡妾有十¶
尺絲玉質奄從化一夜寒霰零蘭枯蕙亦謝煌煌雙白¶
璧合瘞南山岡宛宛兩柔荑為人挈三綱旌書下萬乗¶
烈聲騰九有九原多雜臣試問方家婦¶
　　　龍川山中早行¶
磻磻左山影横截右山腰辨色鳥讙翔微光漾晴朝浮¶
<pb:KR4e0147_WYG_004-5b>¶
雲若中斷蔚蔚方行遥¶
朝雲山腰生我在雲中行只恐雲載我飛上白玉京世¶
塵邈已隔天鷄猶未鳴須臾微風發東極金烏升¶
　　　莆田鄭殿中緑野亭¶
吾聞鳥山下千載君子宫云誰搆此者柱下有遺風昔¶
與韓忠獻同升事仁宗抗節匡王度寒嵗榮霜松翩然¶
返薜蘿考槃亭此中孫子聮翼翔邦人亦欽崇出處鍳¶
兹宅眷言均帝𠂻¶
<pb:KR4e0147_WYG_004-6a>¶
　　　贈倫解元(三首/)¶
佳人出南國鬱鬱春松姿手有龍巻文忠信以自持茂¶
年秉髙義淑姆群婦師君子聘好逑任姒共風期闗闗¶
雎鳩化四海為雍熙¶
珠玉一出世見者愛輝光雲漢倬昭回衆夫仰文章煌¶
煌錦繡叚願為衣與裳醴泉消渇心嘉禾望充腸亭亭¶
梧桐樹可以棲鳯凰¶
明王攬大宇百福日富來車書上皇邑八表無遲回與¶
<pb:KR4e0147_WYG_004-6b>¶
子遇原野携手乃徘徊君行遵大路日以寫予懐¶
　　　贈王翰林(思/)¶
先公昔登庸寔出元禮門雄篇累賁遺存亡被光燉吾¶
兒繆通籍重得聮英騫頑鄙當其中俯仰慚祖孫夫子¶
篤風義眷然推好敦昨旅同北都今來共南濆(叶/)英哲¶
産自艱分氣勤化元繩矩用必莊天球質本温藏蓄在¶
王府望瞻不可捫誰令寘海隅混揉珠貝繁蘭風滌瘴¶
腥桐韻澄蠻喧邇來觀海居髙寄城西原白雉不見來¶
<pb:KR4e0147_WYG_004-7a>¶
蜃氣日夕昬將無辱賢者乘桴慨遺言韓公日良覿代¶
隔道共存時時出巵言珍怪無璵璠頗聞多幽味深澹¶
如丘樊蔚林斷湫鞅疏篠涵静源萬境不能亂始知吾¶
性尊鳯文非可求恵然下蓬軒雖欽俯芥收終愧仰蘿¶
援即欲徃從之川梁棘我轅塵謡無足投望報來瓊琨¶
空荒坐遲晩勁䇿幸扶攑¶
　　　題黄山人詩巻(山人黄震陽字一元臨川人能/琴善醫曉五行禄命來拜予縣)¶
　　　　(庭中持盛王二翰林詩巻/以代贄請詩因走筆還之)¶
<pb:KR4e0147_WYG_004-7b>¶
南來作縣官亦希遇異人三年霧眯目衣上多新塵翩¶
翩一黄鶴銜書祝融濵下庭展袖諷字字青瑶㻞既驚¶
旦暮契猶懐夙昔親鳯鳴燕雀間視聽蹔得伸鶴乎果¶
有升天翼借我乗之朝玉宸¶
　　　吉湖口湯泉¶
慕詭適修禊嘯侣閱靈淵機權知匪測槖籥詎云偏觱¶
沸連波起鴻罏不斷燃蓋石愈怪傑襟湖何渺綿蕭丘¶
有寒燄化理同一𤣥燧人與堯井無為帝力全¶
<pb:KR4e0147_WYG_004-8a>¶
　　　鷄黍詞¶
庭中有羣鷄主人賦之黍魯鷄偶逺立於此有遺秬越¶
鷄氣沾沾欣睨躍拙距主人軒然笑爾蠢何足語嗟哉¶
胡得䘮可惡爾畜羽幸禍天所怒得䘮天所與主人唯¶
至公但使豐年屢(叶/)¶
　　　讀嘉靖改元詔書并閱邸報臣敬作詩一首¶
宫車昔晏駕鴻寳歸親賢元后上聖姿神龍潜虞淵乗¶
乾奉天祐皇極建冲年百辟迎代來凝命居清𤣥皇風¶
<pb:KR4e0147_WYG_004-8b>¶
仁偃草一日周九埏震霆雨作解赫曦清旻懸除兇力¶
摧虎猰㺄犴重鍵擊㝠走鬼鬽好問廣詢延急治熱願¶
濯從善坂流圎響答朝至昃萬㡬無停宣泰否一徃復¶
乾坤隨轉旋昔自堯舜來神化無此前聲休度百王九¶
廟光蟬嫣天禄永無疆聖治終始全臣詩屬先驅三靈¶
赫臨鍳(叶/)¶
　　　過湖¶
紆廻蒼璧帶平瑩𤣥銅鑑昊旭懸邃霄光景髙下湛周¶
<pb:KR4e0147_WYG_004-9a>¶
覽總一天纎埃焉受犯¶
　　　溧水官舎¶
皇州本叢麗倅府亦多暇高木停車盖白石砥根下鷄¶
犬寂不聞明窓晃低亞磵奏不絃琴山横無筆架流雲¶
過簷牖斜照盪書畫巖居固同此此寓未稅駕¶
　　　出髙淳縣望寳積寺塔¶
巖邑無闉闍出市即郊隰凄凉木石寡衡縱畎澮襲微¶
陽廣土被厚霰蔓草浥四垂天茫茫忽覯斯獨立檀欒¶
<pb:KR4e0147_WYG_004-9b>¶
布牙角亭突樹磴級卑壓薈翳叢明標粉黛岌遂疑㕓¶
井絡仍謂賢聖集旋行邇復遐窺戸廓沈戢㳺煩少解¶
散空諦亦叢及¶
　　　喜雨篇送推官李公¶
三農病焦裂百姓慕來蘇焉知皇運仁下土不終瘏良¶
風助𤣥雲灑淅散膏濡農人餔在野蔀室懽婦姑拜嘉¶
我李父駕言忽王都願挾懐中澤呈君被九區¶
　　　送盛斯徴中丞廵撫江西¶
<pb:KR4e0147_WYG_004-10a>¶
公昔危言行忠信嚴操持抗節抑權近獨結明主知騰¶
波百低昻底柱無虧移况兹唐虞朝旰夕湏臯夔龍升¶
雲亦髙松老節益竒眷言命召虎江沱煩撫綏愚濞狂¶
悖來十民九顛痍於今保治要邦本最先宜公豈無素¶
鍳次第將裁施格君雖美談寜邦幸沉思世願與史聲¶
豈獨鄉人期¶
　　　送徴明計偕御試¶
恭人當逺别思念畏寅送詎惟離群悵呉邦去光重(叶/)¶
<pb:KR4e0147_WYG_004-10b>¶
竒珍不横道遄為宗廟用(叶/)君其保氣體訊問慰寤夢¶
鄙夫誰向扣日益守空空(叶/)時來玩鵷雛頫仰見翔鳯¶
怠賦李陵詩願為王褒頌¶
　　　鶴章(癸未嵗人日余家搆新堂成肅延北山老/師醮陳感佑之諶當奏章時仙騏三輩旋)¶
　　　　(𨗳燎臺奏升而駕亦逝衆目瞻竦敬賦一章/銘志𤣥賜兼謝周師精髙之效書奉并望和)¶
　　　　(篇/)¶
歸命禮昊乾肅筵事三清真功仗宸官得此金門卿碧¶
牘函赤心法歩凌紫京八霄青瀰瀰剛飈别曽城獨馳¶
<pb:KR4e0147_WYG_004-11a>¶
丹元叟直詣太昊庭紫皇已傳命仙駕垂雲征翩翩三¶
縞衣上下相承迎翔衛既通奏矯羽歘上升安得如几¶
飛淹留悦歡情傍嬉臣詎同畏威敢為榮始知精賢師¶
可以徹土誠銘襟永攀脩𤣥祉庶獲并¶
　　　夏日林間¶
空林坐逺暑松盖載炎日重隂集凉氣薄吹颺亦及幽¶
禽時度語遥磵汎清瑟厨人列齋素稚子來共食援琴¶
㺯山海頗復似加適牛羊下前山自入後簷息余亦杖¶
<pb:KR4e0147_WYG_004-11b>¶
策廻今辰兹已夕¶
　　　汎舟登郡西諸山作¶
西巖蔚春氣丹翠絢長靄結駟出閶門日華浮羽蓋曉¶
市湊萬響方言九州㑹青翰迅妍洲遥遥背城邁中流¶
簫皷鳴連甍夾隄起(叶/)鶯吟方樹底鷗舞澄沙際(叶/)柳¶
坂少依依花溆始綷䌨逶迤度重嶺宛轉入蒙薈欣遭¶
勝域奏慮遣俗累解薄暮風詠歸華月漾𤣥瀬鳴笳震¶
水闗登陸且廻憇(叶/)遨翔訏可樂來徃日月代¶
<pb:KR4e0147_WYG_004-12a>¶
　　　雜吟(四首/)¶
青陽肇物觀披覽川隰外草木寒不榮𤣥鳥閴未至髙¶
原有松栢亦為蠧蟲敗繁華須臾間後凋亦自貴惟望¶
多麥禾麥禾可卒嵗¶
春日欣載陽凄飈霾曀蒙𤣥雲何許集書夜彌衡穹孤¶
陽秉光淑元化潜開通¶
髙樓臨道院舒目喬林端天際浮雲開遥見江上山山¶
中有禹書竹簡鎖石函我欲徃求之試尋古道觀惟恐¶
<pb:KR4e0147_WYG_004-12b>¶
雲復合駕言空去還¶
鳯皇粲徳文和鳴亦嘒嘒舉世未曽見衆口稱麗美唐¶
虞有至治千載盛傳聞學者抱典謨終年向人論舜死¶
鳯不來寒士長欣欣¶
　　　賦得春陽曲戯柬天文¶
錢唐蘇小小京洛董嬌嬈穠芳競桃李清潤並瓊瑤頽¶
山左右倚因風上下飄東隣不姓宋無恡一相邀¶
　　　秋日作¶
<pb:KR4e0147_WYG_004-13a>¶
危陽既驕夏衰霖復傷秋夏驕衆夫病秋傷田畯憂少¶
壯且頽墮耆人𠂻百愁萬物蒙化成聖賢豈有謀栖栖¶
非為佞駕言我焉求¶
　　　偶述情事¶
投弁歸柴荆時晦企遵養頗諧築搆庸亦遂灌植賞素¶
履暮已定空法獨結想自甘婁生戒無論(缺三/字)𠂻和亦¶
氣謐焉足問直枉違俗柰束擾鈎校既非尚物理不爽¶
銖答應難絶響一旦(缺七/字)鞅¶
<pb:KR4e0147_WYG_004-13b>¶
　　　為張孝亷題留犢圖送吳邑楊明府¶
東京扇亷燿風流逮當塗時子牧淮甸解犢振清模介¶
石似滅頂千載不數夫安知後代士裂膚韞明珠邕邕¶
楊夫子抱琴宰東吳盂水謂食潔戸兒言卹孤虞廷奏¶
箾韶鳯凰翥宸都誰能獻丹青清風擁前驅復願寫縣¶
壁告彼新尹圖¶
　　　夢唐寅徐禎卿¶
唐生白虹寳荆砥夙磨磷江河鯤不徙魯野遂戕麟徐¶
<pb:KR4e0147_WYG_004-14a>¶
子十(缺一/字)周邃討務精純遑遑訪魏漢北學中離群伊¶
余守初質温故以知新誰出不由戸貌别情還均濁世¶
二三子厭棄猶為人相逢靡幽明隔域豈不親兹塗無¶
爾我相泯等一真昔亦念張孺猶能逐㝠塵¶
　　　賦得君馬黄送黄翰林(才伯/)¶
君馬黄臣馬驪驂以驥馬來何遲驪馬善折軸驥馬不¶
失馳天閑衛龍馭終不到瑶池¶
　　　又絶句(二首/)¶
<pb:KR4e0147_WYG_004-14b>¶
閶門車馬出楊柳緑依依龍樓清夢起開閣待君歸¶
江山司馬筆民物杜陵吟他年黄閣裏便是此時心¶
　　　詩(四首/)¶
予見古今士遯世不(缺一/字)屏志羔雁之咎或有知罔所¶
答徒負旃旌嗚呼獨君臣之際哉¶
盈盈髙樓女粲粲紅粉粧灼灼耀容華粲粲(缺一/字)衣裳¶
丹唇激浩齒鬒髪婉清揚(缺三/字)閭里(缺三/字)洞房見者驚¶
若神翹首仰輝光¶
<pb:KR4e0147_WYG_004-15a>¶
名都多秀艶三五騁神逸六門交長衢忩中坐曉日行¶
行萬夫望(缺二/字)不可匹君子嚴禮聘承筐富充積嘉耦¶
(缺一/字)好逑髙堂鼔琴瑟¶
珠玉含澤輝妖女(缺一/字)容華門巷多履綦(缺一/字)冶市門¶
誇紛紛容悦已日暮宿倡家¶
巍巍西山髙湛湛山下水昂昂千丈松靡靡百草委下¶
有虎魄伏上有兎蘿倚¶
　　　答黄魯曽¶
<pb:KR4e0147_WYG_004-15b>¶
昔與君子别朔雪正霏霏恵音阻良覿歎息避炎威偃¶
卧懐夙昔風雨渰凄凄磊磊井上松秋菊晩相依倐忽¶
時候變星霜迅若飛¶
　　　懐知詩¶
　　　　卧病泊然緬懐平生知愛遂各為一詩少長¶
　　　　隠顯逺近存沒皆非所計秪以心腑之真凡¶
　　　　十有八人共詩一十九首¶
　　　　同老十人¶
<pb:KR4e0147_WYG_004-16a>¶
　　　　　顧明府榮夫　　錢太常元抑¶
　　　　　王文學履吉(二首/)　葛隠君汝敬¶
　　　　　湯徴君文守　　　謝處士元和¶
　　　　　表弟蔣煜允暉　施侍御聘之¶
　　　　　朱提刑升之　　張秀才天賦¶
　　　　徃者八人¶
　　　　　吳文定公　　　　王文恪公¶
　　　　　韓尚書貫道　　沈周先生¶
<pb:KR4e0147_WYG_004-16b>¶
　　　　　本郡使君南海林公¶
　　　　　陸冢宰　　　　朱孝亷性甫¶
　　　　　朱文學堯民¶
　　　顧明府榮夫¶
鷄山燕市每依依此日都抛入洛衣家近鬱林公舊隠¶
門如彭澤令初歸空憐舊社惟君密却笑無車訪我稀¶
最愛滄浪池水好㡬時同坐一方磯¶
　　　錢太常元抑¶
<pb:KR4e0147_WYG_004-17a>¶
入室芝蘭始見熏也知孤陋合離羣烟霄本自㝠黄鵠¶
城市安能駐白雲震澤晩山青歴歴漕湖秋水碧沄沄¶
相思只借中天月㑹把清輝兩地分¶
　　　王文學履吉(二首/)¶
七十看花嵗已殘始憐梅蕋照衰顔河清可道遭逢易¶
駕俗深慚㑹合難錦繡叚間藏黼黻驪龍珠抱媚江山¶
欲留光彩無窮事心緒悠悠竹素間¶
我居廛陌子滄洲望隔江城各倚樓共惜賈生違漢室¶
<pb:KR4e0147_WYG_004-17b>¶
豈知王粲重荆州青雲尚恐終難附白璧空懐未盡投¶
十載三都墻室滿不堪𤣥晏思悠悠¶
　　　葛隠居汝敬¶
獨承華緒振芳塵想見先公氣魄新開口只傳前輩事¶
存心不共此時人城中紫陌藏巢許門外青山是主賔¶
布褐一逢埃土盡誰言叔度賤還貧¶
　　　湯徴君文守¶
舞勺歌詩把袂儔白頭俱換舊烏頭深憐武庫空懐寳¶
<pb:KR4e0147_WYG_004-18a>¶
却羡名宗獨綴旒擊壤舎君誰作伴看山無我不成逰¶
酣歌李白襄陽曲掌上隋珠國已收¶
　　　謝處士元和¶
薫茗清談午夜陪詩筒拂旦又飛來應憐去日多來日¶
却見千廻似一廻槐院定酬王祜志蘭庭休起卜商哀¶
紅芳落盡青青在始信松筠是徳材¶
　　　表弟蔣燁允暉¶
風雨牀空坐獨闌分襟兩見嵗華殘蕭條鷗鷺江湖闊¶
<pb:KR4e0147_WYG_004-18b>¶
寂寞宫商草樹寒王謝風流吾子在武功中外老夫單¶
懐君有句君應笑不向滄浪共釣竿¶
　　　施侍御聘之(吳興/)¶
行藏蹤迹只雲萍一種神襟爾我形清角痛悲鳴晉鄙¶
黄鍾力挽向虞廷丹山鳯去尼丘歎紫府龍歸霅水靈¶
昨日書來淚盈把南溟心語到東溟¶
　　　朱提刑升之(楚州/)¶
渚萍漂泊合江蘺並逐東流更不移豈獨松篁能晩節¶
<pb:KR4e0147_WYG_004-19a>¶
共抛簮紱向明時烟霞草樹春容與霄漢星辰夜陸離¶
慙愧逢人說桑梓只如黄巻對光儀¶
　　　張秀才天賦(恵州/)¶
文征屢北道空南雲錦才華織女慙宗廟豈能瑚璉舎¶
蛟龍未許土泥弇襟期天合膠投漆光彩神驚玉在函¶
不見書來誦書序相望渾欲淚毿毿¶
　　　吳文定公¶
穆穆文定淵淵金玊風被四逺譽髦歸淑伊余小子欽¶
<pb:KR4e0147_WYG_004-19b>¶
承在夙籋雲駿附潜泥蠖伏嗣林銜恤閟息茅廬扣戸¶
請益拱肅趨隅教曰朂旃竭景劬書黙爾富獲單辭靡¶
餘選曹展丘俾書皇綸山房接夕返檝同津永言夙好¶
傍諗前聞虛膺秪受充然萬珍公耆後先三四及門一¶
瞻百益矧曰終身望之如日就之如雲大雅既䘮悼霣¶
徒紛¶
　　　王文恪公¶
肅肅文恪有嚴我師扣竭空鄙博約兼資片語必法寸¶
<pb:KR4e0147_WYG_004-20a>¶
履皆䂓甘雨中含滋浹時熙屢躓於征靡辭有戚公薦¶
以升黄閣有職援呼曰三𨗳掖謨百嗟予不肖鼎冶負¶
徳邦作封史來相予總謂言冢君車迎館奉力襄懐報¶
寜公戾衆公徃趣成傍誚莫誦公聞斯愠命我専統謂¶
守載屬同羣益汹終亦靡克公愾滋勇有矢畢命卒隊¶
兹恐公歸在堂復侍函丈三變泰如揚休彌暢湖山奠¶
髙風霆下上嗟子懦與弗從以徃中星載廻遄失几杖¶
梁木既壊吾將安放¶
<pb:KR4e0147_WYG_004-20b>¶
　　　韓尚書貫道¶
司徒巖巖四海具瞻孰不歛衽植偃礲頑蒙逖以卑霄¶
麗泥蟠訊之招之令之曰前旭日垂熙温誨孔殷昔我¶
先公政於晉陽知公於童㧞立序庠範之徳行訓之典¶
章古道世用啓廸㳺揚聲詩書畫亦靡不詳曰爾國器¶
必成用光公曰於乎前徳不忘乃共之食乃賜之帛嚴¶
威儼恪靖莊允塞拜賜必諴餐徳必實一望弗再有銜¶
以訖¶
<pb:KR4e0147_WYG_004-21a>¶
　　　沈周先生¶
有華東陽燁於呉門古有遺髙展也兹存孰為先生秀¶
降三辰胷集萬寳手揮五雲九淵湛暎千茝齊芬鶴跱¶
霄逵抗百風塵維予二祖式契且姻親公自髫屬於夕¶
昕齒惟父子視猶季昆聚晤貟貟援推勤勤謂子良史¶
左丘馬班謂子鵬運直舉横鶱安知乗馬班如迍邅終¶
需於泥以卒嵗年余既暮矣公猶巋然於何不臧自遐¶
不因一徃不復追悔空辛豈念平生我思古人¶
<pb:KR4e0147_WYG_004-21b>¶
　　　本郡使君南海林公¶
昌哉我牧百夫之特瞬洞萬棼平吞四渤經庫儲學智¶
囊韜識鸞刀一振百截以訖吳材總升胡特我特載笑¶
載言載詠以繹有作斯屬慚孤善述㝠留靈逝奚贖身¶
百九京有知有茹闐臆¶
　　　陸冢宰¶
陸締於我好也奕世中丞汪汪視實兄弟翔泳殊能逵¶
磐别致川梁無接櫑鐔遥契南都於遘日以文㑹朂哉¶
<pb:KR4e0147_WYG_004-22a>¶
進修驩然㳺藝鷗鷺先盟江湖結氣公績平冦尚克銘¶
紀首聚須臾夙約載厲迨登掌武爰均四海迹用地隔¶
禮有嫌廢穹淵契闊恍若越世恩譴公被不才余棄聚¶
散忽再幽明永異終則羣疑始亦何諱丹誠寸積悠悠¶
兩在天吳晝掠鰲波夕沸芒芒大壑䰟兮何寄¶
　　　朱孝亷性甫¶
秀矣孝亷名駒在谷白玉清氷碧梧翠竹少㳺諸老孤¶
鶯喬木予家日見匪暝維夙黄庭晉度朱絃漢曲羣公¶
<pb:KR4e0147_WYG_004-22b>¶
星落長庚爾獨後生更仰雞羣昻鵠頽然順化行閱滄¶
陸修年黙逝亦可世哭雅緒君斷更莫彼續來英日富¶
風流絶目前修履踐流膏碎馥嗟子勤哉堆箱疊腹繄¶
我與君髧皓相逐今我視衆如君我矚餘霜猶㡬三歎¶
不足¶
　　　朱文學堯民¶
葑亦多彦哿矣兩朱崑丘連璧嶧陽雙梧子出最後遺¶
風爽如寒泉冬潔菉竹秋臞積百媚學孰儷君劬宵聞¶
<pb:KR4e0147_WYG_004-23a>¶
片籍屏寐以須失之皇皇獲之愉愉抛裘噴炙投玉捐¶
珠珍香寳茗法繪名書清談晏對日坐仙區愛我維篤¶
棄我亦徐悵其邈矣臨風永吁¶
　　　挽歌詩¶
清晨出閶門丹旗何飛翻問之路傍人新鬼即幽墳翹¶
望旗中題知吾夙所敦昨朝華屋間啞啞相笑言日月¶
畧流轉幽明已異門昔時強仁義兹辰聲益尊屬徒送¶
自返婦子亦一喧君獨長甘眠不知悲與欣由兹夀無¶
<pb:KR4e0147_WYG_004-23b>¶
垠萬秋如一昬零霜殺宵草繞山㳺微魂㳺魂不復貴¶
所慰行節存¶
　　　寳劍篇¶
我有三尺匣白石隠青鋒一藏三十年不敢輕開封無¶
人解舞術秋山鎻神龍時時自提看碧水蒼芙蓉家雞¶
未須割屠蛟或當逢想望張壯武揄揚郭代公髙歌撫¶
匣卧欲哭干將翁幸得留光彩長飛星漢中¶
　　　黄金篇¶
<pb:KR4e0147_WYG_004-24a>¶
靈質自化育英姿藉鑪錘虹光衡煜煜晨曦縱焞焞紫¶
霞煽虚燄青渠暈幽蕤在鎔未云卜躍冶詎其宜能函¶
大鈞體伏型韞神竒何當錯寳銛戮妖血荒陲鴻秘已¶
出柙勲用吾未知痎市碎碪斧交易方紛披¶
　　　八詠¶
　　　　禁省¶
彤華燿芝蓋初旭浮絳纈紫殿切五雲螭表雙嵽嵲千¶
門洞隂隂天光互明㓕英英鳯翼擁肅肅羽旗列仙韶¶
<pb:KR4e0147_WYG_004-24b>¶
忽然奏鳥獸咸應節皂囊上玉陛丹書出金闕¶
　　　　軍戎¶
西北羽書急半夜渡湟水上將受鉞出壯士把弓起天¶
王跪推轂四海盡雪耻殺氣入匈奴萬里地色紫琱戈¶
揷犀甲鐵勒封馬齒平生百戰身常擬一日死¶
　　　　田家¶
溪流浸茅字短簷挂犂鉏柔桑交午隂幽禽時相呼稚¶
子跨犢眠夢歸候朝餔稼翁釋其勞蹔徃携陶壺老妻¶
<pb:KR4e0147_WYG_004-25a>¶
督少婦擇繭停辟纑輕雨日日零羣苖盡懐蘇¶
　　　　漁釣¶
幸非城市住不舎煙波宅白鳥麗金沙蒼莓繞黄石凉¶
隂木澗青平逺水天碧梁寒魚盡落稻晩蟹猶瘠脩綸¶
倚笭箵敗笠盖襏襫沽酒自易醉楓根忽終夕¶
　　　　禪林¶
泥洹金為地祗園寳作坊蓮猊兩足尊天龍億萬王燈¶
存千嵗燄罏騰百種香精舎坐苾芻屈曲蜂聮房又如¶
<pb:KR4e0147_WYG_004-25b>¶
拘陀葉處處䕃青凉暫棲藴已空𢎞慈不可量¶
　　　　宫觀¶
青霞抱琳館蘿隂絡深逕龜逰煙沼煖鶴立天壇浄微¶
香拂幽洞欲覔風不定雲房並縣簾晝日鎻虚静琪殿¶
臨髙䑓時聞落瑶磬循除歩周匝徧扣無人應¶
　　　　俠少¶
三㳺本豪武七貴元驕惰腰間血匕燿頭上金丸過艶¶
妓掌列盤孌童口承唾髙樓沸歌鍾王侯日盈座殺人¶
<pb:KR4e0147_WYG_004-26a>¶
不須仇睚眦家立破郭氏族盡滅銅山死猶餓¶
　　　　宫閨¶
十五事君王三十色未接醝篠空近羊蔫蘤不集蝶昔¶
慚鴟夷汛今免呼韓挾夭夭東鄰子看星誦桃葉塗黄¶
斷横雲流紅漬團靨金微㡬千里一夜去來疊¶
　　　太行歌¶
上客坐髙堂聽僕歌太行六嵗從先公騎馬出晉陽遥¶
循厚土足忽上天中央但聞風雷聲不見日月光狐兎¶
<pb:KR4e0147_WYG_004-26b>¶
繞馬蹄虎豹嘷樹傍衡跨數十州四面殊封疆童心多¶
驚慄壯氣已飛揚自來江南郡佳麗稱吾鄉邈哉雄豪¶
觀寤寐不可忘人生非太行耳目空茫茫¶
　　　金臺¶
東南控瀛海西北壓邊塵召公上輔周文侯方用秦子¶
丹養君子不惜如花人昭王禮郭生崇臺懸黄金齊方¶
入騶衍梁邦來劇辛從來燕好士彊國尚功勲¶
　　　漂母祠¶
<pb:KR4e0147_WYG_004-27a>¶
子胥逢擊絮遂為鞭屍人淮隂遇漂母終亦去亡秦豪¶
傑與嬋媛萬年共一塵清淮暎古廟月明空沄沄安能¶
閭市上復問哀王孫¶
　　　題隠士山居¶
志士果藏隠勝境合冲閒㝠㝠討幽賾息躬搆深山青¶
蘿施櫩宇循除鳴流湍綈韋積皮几時衡素絲彈出郭¶
便無累何煩嵩華艱危岑寄逺氣屹矣不可攀¶
　　　唐人寫蕃馬圖¶
<pb:KR4e0147_WYG_004-27b>¶
天山一夜雪北風吹復乾徤兒騎馬出踏碎白琅玕薄¶
醉擁貂裘日暮不知寒季冬飛鳥絶虚絃控不彈焉知¶
北海雁髙翥入長安帛書天上度何功報可汗¶
　　　家藏馬逺春山行樂大幅¶
淑候媚川石初景澹林霏扶藤循石坂楊柳共依依朱¶
絃卧行襆隨徃抱希微無論遇髙賞器在道無違¶
　　　戴文進松崖¶
隂崖萬古縣横出千嵗松中有落澗遥怒躍數白龍長¶
<pb:KR4e0147_WYG_004-28a>¶
年不聞聲發巻耳欲聾逺楚夕莽蒼町疃廻照紅此域¶
萬物静尚有坐二翁何必非夷齊破衣蕭蕭風¶
　　　劉西臺(珏/)畫松¶
何年楮先生結此太古骨飛龍蜕胾肉餘甲裹枸橜神¶
根發生理元氣日勃勃彭城已廿載此骨長不沒¶
　　　題畫(二首/)¶
白雲媚蒼山寂寂太古春窅藹林薄中一區宅無鄰楊¶
子坐清静閉門了𤣥文兩生勿輕過惟通問字人¶
<pb:KR4e0147_WYG_004-28b>¶
季冬雪重積十日竒寒沍啁啾閴不聞䓤蒨失其故客¶
子欲何歸中林猶獨歩幸有蒼蒼松為辨去來路¶
　　　秋山琴月圖¶
玉照洞秋氷厓肅夜靈籟之感絲音兹舎太隂幽煌希¶
聲無倪迎之以虚承之以微¶
　　　詠新安許氏石潭¶
沈沈山下潭粲粲潭中石結宇子亦賢喜作石潭客將¶
同丘生棲可有竒章癖兹標本余契遐詠亦馳適¶
<pb:KR4e0147_WYG_004-29a>¶
　　　次韻得之看梅¶
江梅不畏寒時至開如霰瓌姿静在野卧病不得見國¶
士抱竒寳端居察時變杖䇿出城市蒿萊滿荒甸遐尋¶
得幽賞獨對姑射面化泰草木蕃時閉賢不見無禾比¶
兩嵗(缺二/字)將九縣分珪善㑹計棄士如土賤俗儒誦腐¶
簡鄉子樂耽燕熹歌唐虞授復譽湯武戰子有經世懐¶
待賈不自獻神威盛龍熊竒秘巻帳鈐(去/聲)時節㑹應求¶
風虎期非晏巍然奮載績志沛聲亦建¶
<pb:KR4e0147_WYG_004-29b>¶
　　　草閣玩水圖¶
濠上有川歎滄洲多海懐伊我江湖姿浩蕩中淵廻尋¶
秘右洞庭飛衿左蓬萊瑚琲探富獲存之無輕開揚波¶
萬古源蕩潏塞視埃誰能寫小筆聊意亦可諧仁智在¶
戸限寄言亦悠哉臨詠志一啓得者亦可推黄汾窈如¶
湮安問傅巖才¶
　　　神㳺篇贈黄勉之(勉之将逺逰先/自呼五嶽山人)¶
帝遣河上公下來赤縣㳺采真金庭房漫衍三十秋禹¶
<pb:KR4e0147_WYG_004-30a>¶
書眇一䇿詎㡬窮沉幽蘭香恱亦感安能乆綢繆回首¶
視泰元紫烟覆神州壘落結五丸杼軸㝠交鉤内笈千¶
神鈐星雲表沉浮猿鹿總千嵗桂姿無年休雨露黯在¶
下日月環輪流憶昨鶴上客招邀翫滄丘子既夙遘之¶
飄然躡霞輈長歌我勸駕神偕足孤留金烏鳴日觀玉¶
女呼洗頭三壺風㠶迅弱水不容舟隨風唾珠玉空徧¶
(缺二/字)收聞有金光草窈墨無所投升攀星辰宫忽恍垂¶
前旒長跪問寳章八荒極探搜一餐換塵骨萬品皆蜉¶
<pb:KR4e0147_WYG_004-30b>¶
蝣與子無徃來逍遥齊所求¶
　　　尚書内相毛文簡公挽辭¶
休辰盛文化畿吳富登庸蟬聮首四方藹藹來毛公翼¶
翼寳玉執桓桓岱山崇翊亮總王禮啓沃諧王𠂻三朝¶
補缺衮百辟詹清風職思謹詔相不絿亦不竦公薨后¶
弔恤哀榮天壤終¶
　¶
　懐星堂集巻四¶
